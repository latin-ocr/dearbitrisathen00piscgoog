..3ο-

Haec minime congruunt. Nunc vero novis adiumentis aucti et·
iam hanc difficultatem facile removebimus

Ab Arist. cap. 53 ξ 5 initium disputandi faciamus: ,Τὸν δὲ
τελευταῖον τῶν ἐπωνύμων λαβόντες οἱ τετταράκοντα διανέμουσιν
αὐτοῖς τὰς διαίτας καὶ ἕπικληροῦσιν, ἃς ἕκαστος διαιτήσει. Hoc sor-
titionis officium primum ad eas causas, quae ad forum XL vi·
rorum deferendae erant, pertinuisse consentaneum est. Sed et
verba Aristotelis et exemplum polemarehi1) et fortasse euthyno-
rum2) colligere permittunt, ceteros magistratus arbitros sortiendi
,potestatem non habuisse sed XL viros adire debuisse, ut arbitrum,
qui rem acciperet, sorte crearent. Sed accuratius distinguendum est.

Polemarchum enim et euthynos res a foro suo remissas totas
XL viris tradere videmus ceteri magistratus, etsi arbitris causas
instruendas et iudicandas mandaverant, tamen ἔφεσιν retinebant,
i. e. si provocatio fiebat, non ad pagorum iudices, qui arbitrum
sorte elegerant, sed ad suum quaeque magistratum res redibat.
Quod Harpocr‚ (s. v. διαιτηταί) rectius quam Aristoteles exprimere
videtur, cum dieat: καὶ σημηνάμενοι παρεδίδοσαν τοῖς εἰσαγωνεῦσι
τῶν δικῶν, cum Aristoteles (cap. 52, 2r3) eius unius provoca-
tionis meminerit‚ quae ad XL viros deferenda etad). Sed ei quo·
que magistratus, qui hoc modo rern arbitris mandatam foro suo
reservabant, arbitros non ipsos elegisse, sed quadraginta virorum
opera eguisse mihi quidem videntur. Quicum soli catalogum
arbitrorum fortasse ab ipsis δοκιμασίᾳ renovatum et correctum
in manibus haberent, praeteriri non poterant. Sic viam ad arbitros
nisi per XL viros omnino non fuisse efficitur4). Inde supra con·
clusimus et praesides collegii arbitrorum, qui singulis consessibus
praeerant, a XL viris sorte destinatos esse. ,

Haec ratio inter arbitros et pagorum iudices intercedebat, im-
plicita illa quidem et annorum cursu paulatim mutata, dilucida
vero et facilis ad intellegendum, si prioris simplicitatis vestigia
persequaris (Cf, infra p, alja).

1) Ar. ’All πολ. cap. 58, 2.

2) Aristot. cap. 48, 5. Auctor de altero genere εὐθυνῶν haec dicit: ὁ δὲ (sc.

εὔθυνος) λαβὼν τοῦτο (le. πινάκιον τοῦ ἰδίαν almvm ἐμβαλλομένου) καὶ ἀνα-
γνούς, ἐὰν μὲν καταγνῷ παραδίδωσιν τὰ μὲν ἴδια τοῖς δικασταῖς τοῖς κατὰ δήμους,
οἳ τὴν φυλὴν ταύτην δικάζουσιν etc. Nil obstat, quominus et hunc libellum, ut
ceteros a XL viris acceptos et pluris quam X drachmis aestimatos arbitris tra·
ditum esse putemus.
’ ³) Similiter Busolt p. 271. His in rebus lalsa apud Aristotelem imago exprimitur,
quae arbitros curn XL viris tarn arte coniunctos exhibet, ut, quae ratio inter eos
et ceteros magistratus intercesserit, concludere nullo rnodo possemus, nisi alterum
auctorem haberemus Demosthenem. Aristoteles autern haec omnia non satis per·
spexisse videtur, quippe qui ne publicas quidem causas a privatis distinguere
operae pretium duxerit.

⁴) Ideo corrigenda sunt Lipsii verba in D. att. Ριοε.2 p. 48.

 

